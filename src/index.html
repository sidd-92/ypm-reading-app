<div class="sticky"><iframe src="https://play.ht/embed/?article_url=https://play.ht/drafts/7lWURvTnUig4PoxPR6dygNt77yv1/inhLqWtN1&voice=ta-IN-Wavenet-B" scrolling="no" height="90px" width="100%" frameborder="0" allowfullscreen></iframe></div>
<div class="pad">
  <h1>ஏணிப்படிகளில் மாந்தர்கள்.</h1>
  <h2>வினைப்பயன்கள் குறைய.</h2>
  <p>நம்முடைய அவதிகளையும் கஷ்டநஷ்டங்களையும் குறைத்துக் கொள்வதற்கு மார்க்கமில்லாமலில்லை. </p>
  <p>அத்தகைய சமனநிவர்த்தி தெய்வத்தின் மூலம் அடையப்படுவதல்ல. உத்தம புருஷர்களின் மூலமாகத்தான் அடைய முடியும். </p>
  <p>அந்த உத்தம புருஷர்களினாலும் அத்தகைய நிவர்த்தியை அளிக்க முடியாது. ஆனாலும் அத்தகையவர்களை ஆச்ரயிப்பவர்களுக்கு பகவான் மறைமுகமாக சமன நிவர்த்தியை அளித்து வருகிறார். </p>
  <p>அத்தகைய உத்தம புருஷர்கள் யாரென்று கேட்கிறீர்களா? </p>
  <p>கைம்மாறை எதிர்பாராமல், தங்களுடைய வாழ்க்கையை தெய்வம் பணிகளுக்கு தியாகம் புரியும் உண்மையான எளியவர்களும் முக்யமாக ஸாதுவின் நிலையாளர்களுமே அந்த உத்தம புருஷர்களாவார்கள். </p>
  <p>அவர்களைக் கண்டு Salute அடித்து விட்டு திரும்பி விட்டால் மட்டும் போதாது. அத்தகையவர்களை நீங்கள் கண்டறிய நேர்ந்தால் அவர்களை வணங்கி, அவர்களுடைய அற்ப தேவைகளை பூர்த்தி செய்தாக வேண்டும். மேலும், நம்முடைய அந்தஸ்தைக் களைந்தெறிந்து விட்டு அவர்களுக்கு அவ்வப்போது பணிகளை ஆற்றி வர வேண்டும். அப்படி ஆற்றி வந்தால் நம்முடைய பல வினைகள் பெரும்பாலும் விலகிவிடுவதுடன் சற்று கடுமையானவைகளும் ஸமனமாகிவிடும். நாம் இறந்த பிறகு ஒரு சில சலுகைகளும் நமக்கு காட்டப்படுகின்றன. மறு ஜென்மத்தில் அந்த புண்ய செயலுக்கு ஓர் யோக வாழ்க்கையும் காத்துக் கொண்டிருக்கிறது. ஆனால் அந்தகையவர்களின், மேன்மையை எவராவது நம்மிடம் கூறினாலும் கூட, அவர்களை பெரிதாக நினைக்க நமது மனம் இடம் கொடுப்பதில்லை. அத்தகையவர்கள் கம்பீரத்தையோ, கவர்ச்சியான தோற்றத்தையோ, கீர்த்தி யையோ, ஓர் நவீன புனித பதவியையோ, அற்புத வித்தைகளைக் காட்டும் அவதாரத்தையோ ஏற்காமல் வறுமையில் உழன்று வருவதைப் போல் காணப்படுபவர்களாதலால் அவர்களை உயர்ந்தவர்களாக ஸ்திரப்படுத்த நமது மனம் மறுப்பதாகவும் கொள்ளலாம்.</p>
  <p><b>குறிப்பு</b>: ஓர் ஸாதுவிலிருந்து தெய்வஸாதுக்களில் ஓர் வகையினர் வரையிலுமுள்ளவர்கள் செல்வத்தை அகற்றி வாழ்பவர்களாக இருந்தாலும் கூட, அவர்களுடைய தேவையை பூர்த்தி செய்யும் பொறுப்பை பகவான் எப்பொழுதும் ஏற்று வருகிறார். அதாவது அவர்களுக்கு உதவ எவரையாவது அனுப்பிக் கொண்டேயிருப்பார். மேலும் அத்தகையவர்கள் எந்தவித செயல்களுக்கு இலக்காக நேர்ந்து விட்டாலும் அவைகள் அவர்களுக்கு விதிவிலக்காகும்.</p>
</div>